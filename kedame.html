<!DOCTYPE html>
<html lang="en">
<head>
    <meta charset="UTF-8">
    <title>የቅዳሜ ውዳሴ ማርያም</title>
    <link rel="stylesheet" href="all.css">
</head>
<body>
  <h2>  ቅዳሜ የሚጸለይ አምላክን የወለደች የእመቤታችን የድንግል ማርያም ምስጋና ስድስተኛ ክፍል</h2>
<p>
፩. ንጽሕት ነሽ ብርህትም ነሽ ጌታን በመኻል እጅሽ የያዝሽው ሆይ በሁሉ የተቀደስሽ ነሽ ፍጥረቱ ሁሉ ቅድስት ሆይ ለምኝልን። ብለው እየጮሁ ከአንቺ ጋር ደስ ይላቸዋል። ቅድስት ሆይ ለምኝልን።
</p><p>
፪. ጸጋን የተመላሽ ሆይ ደስ ይበልሽ ባለሟልነትን አግኝተሻልና ደስ ይበልሽ እግዚአብሔር ከአንቺ ጋር ነውና ደስ ይበልሽ ግርማ ያለሽ ድንግል ሆይ ገናንነትሽን እናመሰግናለን እናደንቃለን እንደ መልአኩ ገብርኤልም ምስጋና እናቀርብልሻለን የባሕርያችን መዳን በማሕፀንሽ ተገኝቷልና ወደ አባቱ ወደ እግዚአብሔርም አቀረበን። ቅድስት ሆይ ለምኝልን።
</p><p>
፫. እንደ ሰርግ ቤት ጉድፍ የሌለብሽ ነሽ መንፈስ ቅዱስ አድሮብሻልና የልዑል ኃይልም ጸልሎሻልና ማርያም ሆይ ለዘለዓለም የሚኖር መጥቶ ከኀጢአት ያዳነን የአብ ልጅ ቃልን በእውነት ወለድሽ። ቅድስት ሆይ ለምኝልን።
</p><p>
፬. ከዳዊት ሥር የተገኘሽ ባሕርይ/ዘር/አንቺ ነሽ መድኃኒታችን ኢየሱስ ክርስቶስን በስጋ ወልደሽልናልና ከአብ የተወለደ ከዓለም በፊት የነበረ አንዱ ቃል ራሱን/ባሕርዩን/ ሰውረ ከአንቺም የተገዥን/የሰውን/ አርአያ ነሣ። ቅድስት ሆይ ለምኝልን።
</p><p>
፭. አምላክን ያለርኩሰት የወለድሽው ሆይ የምድር ፪ተኛ ሰማይን ሆንሽ እውነተኛ ፀሐይ ከአንቺ ወጥቶልናልና እንደ ነቢያት ትንቢትም ያለዘርና ያለመለወጥ ወለድሽው። ቅድስት ሆይ ለምኝልን።
</p><p>
፮. ከተለዩ የተለየች የተባልሽ የኪዳን ጽላት ያለብሽ የተሰወረ መና ያለበት የወርቅ መሶብ ያለብሽ ደብተራ ድንኳን አንቺ ነሽ ይኸውም መና የተባለው መጥቶ በድንግል ማርያም ማኅፀን ያደረው የእግዚአብሔር ልጅ ነው የአብ ቃል በእርስዋ ሰው ሆነ መጥቶ ያዳነን የባሕርይ ንጉሥን በዓለም ውስጥ ወለደችው የሚናገር በግ የክርስቶስ እናቱ ገነት ደስ ይላታል ለዘለዓለም የሚኖር የአብ ልጅ እርሱ መጥቶ ከኀጢአት አድኖናልና። ቅድስት ሆይ ለምኝልን።
</p><p>
፯. የንጉሥ ክርስቶስ እናቱን ተባልሽ እርሱን ከወለድሽ በኋላ በድንግልና ኖርሽ ድንቅ በሆነ ምሥጢር/ተዋሕዶ/ አማኑኤልን ወለድሽው ስለዚህም ባለመለወጥ አጸናሽ። ቅድስት ሆይ ለምኝልን።
</p><p>
፰. እግዚአብሔር በላይዋ ተቀምጦባት ያዕቆብ ያያት መሰላል አንቺ ነሽ በሁሉ በኩል የማይመረመር እርሱን ተፈትሖ በሌለበት ማኅፀንሽ ተሸክመሽዋልና እኛን ስለማዳን ከአንቺ ሰው በሆነ በጌታችን በኢየሱስ ክርስቶስ ዘንድ አማላጅ ሆንሽን። ቅድስት ሆይ ለምኝልን።
</p><p>
፱. የተባረክሽና ንጽሕት የሆንሽ አዳራሽ ሆይ እነሆ ጌታ የፈጠረውን ዓለም ሁሉ በይቅርታው ብዛት ያድን ዘንድ ካንቺ ወጣ/ተወለደ/ፈጽመን እናመስግነው ቸርና ሰውን ወዳጅ ነውና። ቅድስት ሆይ ለምኝልን።
</p><p>
፲. ያለርኩሰት ድንግል የሆንሽ ጸጋን የተመላሽ ሆይ ደስ ይበልሽ የዓለም ሁሉ መክበሪያ ንጽሕት ጽዋ ነሽ የማትጠፊ ፋና ነሽ የማትፈርሽ መቅደስ ነሽ የቅዱሳን መደገፊያቸው/መጠጊያቸው/ የማትለወጪ የሃይማኖት በትር ነሽ ቸር አዳኛችን ወደ ሆነ ልጅሽ ለምኝልን ፈጽሞ ይቅር ይለንና ይምረን ዘንድ ኀጢአታችንንም ያስተሠርይልን ዘንድ። ቅድስት ሆይ ለምኝልን። 
</p>
</body>
<div class="fot">
    <div><a href="yewedesewa.html">ይውድስዋ መላእክት </a></div>
    <div><a href="index.html">ማውጫ</a></div>
</div>
</html>
