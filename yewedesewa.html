<!DOCTYPE html>
<html lang="en">
<head>
    <meta charset="UTF-8">
    <title>ይዌድስዋ መላእክት</title>
    <link rel="stylesheet" href="all.css">
</head>
<body>
  <h2>ይዌድስዋ መላእክት</h2>
<p>
፩. ይዌድስዋ መላእክት መላእክት ማርያምን በመንጦላዕት ውስጥ ያመሰግንዋታል ሓዳስ ጣዕዋ ለአንቺ ክብር ምስጋና ይገባሻል እያሉ መልአክ ማርያምን ቃልን ተቀበዪው አላት።
</p><p>
ከአንቺ ዘንድ ይመጣልና በማኅፀንሽም ያድራል እንዴት ከድኃ ቤት አደረ እንደ ምስኪን ከሰማያት ወርዶ የእርስዋን ባሕርይ ባሕርይ አድርጎ ተወለደ።
</p><p>
፪. በ፮ኛው ወር ገብርኤል መልአክ ከእግዚአብሔር አብ ዘንድ ተላከ ከአንዲት አገር ናዝሬት ገሊላ ከምትባል ለዮሴፍ እጮኛ ከሆነች ከድንግል ዘንድ የዚች የድንግል ስሟ ማርያም ነው።
</p><p>
መልአክ ወደ እርስዋ ገብቶ እንዲህ አላት ደስታ ይገባሻል እግዚአብሔር ከሥጋሽ ሥጋ ከነፍስሽ ነፍስ ነስቶ ከአንቺ ሰው ሆኗልና ከሴቶች ይልቅ አንቺ ቡርክት
</p><p>
ከቃሉ አነጋገር አይታ ደነገጠች እንዲህም አለች እንዲህ ያለ የምስጋና እጅ መንሻ ይደረግልኛል?
</p><p>
መልአክ እንዲህ አላት ማርያም ሆይ አትፍሪ ከእግዚአብሔር ዘንድ ባለሟልነትን አግኝተሻልና እነሆ ትፀንሻለሽ ትወልጃለሽ ስሙንም ኢየሱስ ትይዋለሽ እርሱም ታላቅ የእግዚአብሔር ልጅ ይባላል እግዚአብሔር አምላክም የዳዊት የአባቱን ዙፋን ይሰጠዋል እርሱም ለያዕቆብ ወገን ለዘለዓለሙ ይነግሣል መንግሥቱም አያልፍም።
</p><p>
ማርያም መልአኩን እንዲህ አለችው ይህ ነገር እንደምን ይሆንልኛል? እንዘ ኢየአምር ብእሴ።
</p><p>
መልአኩም እንዲህ አላት መንፈስ ቅዱስ ይጠብቅሻል የልዑል ኃይልም ያድርብሻል ይህ የሚወለደውም ከሦስቱ ቅዱስ አንዱ ቅዱስ ነው እነሆ ኤልሳቤጥ ከአንቺ ወገን የምትሆን ከሸመገለች ከአረጀች በኋላ ፀነሰች ልጅም አገኘች እነሆ ይህ ስድስት ወር ሆነ መካን ሲሏት ለእግዚአብሔር የሚሳነው ነገር የለምና።
</p><p>
ማርያምም መልአኩን እንደ ቃልህ ይደረግልኝ እነሆ እኔ ለእግዚአብሔር ባሪያው ነኝ አለችው።
</p><p>
፫. መልአኩ ገብርኤል ማርያም ድንግል ለአንቺ ክብር ምስጋና ይገባሻል አላት 
</p><p>
ወላዲተ አምላክ ምስጋና ይገባሻል 
</p><p>
ቅድስት ነሽና ምስጋና ይገባሻል 
</p><p>
የመለኮት ማደሪያ ነሽና ምስጋና ይገባሻል
 </p><p>
የተሸለመች ድንኳን ነሽና ምስጋና ይገባሻል 
</p><p>
የመላእክት እኅት የሕዝቡ ሁሉ እናት ነሽና ምስጋና ይገባሻል
</p><p>
የሁሉ እመቤት ማርያም ምስጋና ይገባሻል
</p><p>
የሁሉ ፍቅረኛ ማርያም ምስጋና ይገባሻል
</p><p>
ልዑል ማደሪያው ትሆኝ ዘንድ መርጦሻልና ምስጋና ይገባሻል 
</p><p>
በወርቅ የተሸለምሽ የርግብ ክንፍ በብር ያጌጥሽ ምስጋና ይገባሻል
</p><p>
ጎኖችሽ በወርቅ አመልማሎ የተሸለሙ ለአንች ምስጋና ይገባሻል
</p><p>
የምሥራቅ ደጃፍ የብርሃን እናቱ ለአንች ምስጋና ይገባሻል
</p><p>
ከፀሐይ ሰባት እጅ የምታበሪ ክብርሽ ከአድባራቱ ሁሉ ከፍ ከፍ ያለ ለአንች ምስጋና ይገባሻል 
</p><p>
ማርያም ሆይ ከተመረጡ የተመረጥሽ ከተከበሩ የተከበርሽ ለአንች ምስጋና ይገባሻል
</p><p>
፬. ከጌታችን ከመድኃኒታችን ከኢየሱስ ክርስቶስ ዘንድ ለምኝልን ያድነን ዘንድ በአባቱ ምስጋና ከቅዱሳን መላእክቶቹ ጋር በመጣ ጊዜ ጻድቃንን በቀኙ ኃጥአንን በግራው ባቆመ ጊዜ እኛን ከሰማዕቱ እስጢፋኖስ ከመጥምቁ ዮሐንስና ከሁሉ ቅዱሳን ከሰማዕታትም ጋር ያቆመን ዘንድ ለምኝልን ለዓለመዓለም አሜን ለዘለዓለሙ ይቅር ይበለን።</p>
</body>
<div class="fot">
    <div><a href="index.html">ማውጫ</a></div>
</div>
</html>
